1 72 DIS TRIBU T 10 OPERIS, ἵ

sunt. Neque huic labori et inquisitioni ac mundanae peram·
bulationi‚ ulla ingenii aut meditationis aut argumentationis
substitutio aut compensatio sufficere potem non si omnia
omnium ingenia coierint. Itaque aut hoc prorsus habendum,
aut negotium in perpetuum deserendum. Ad hune vero
usque diem ita cum hominibus actum est, ut minime mirum
sit si natura sui copiam non faciat.

Nam primo¹ sensus ipsius informatio, et deserens et sallens3
observatio, indiligens et inaequalis et tanquam fortuita3 tra-
ditio, vana et ex rumore; practica, operi intenta et servilis;
vis experimentalis, caeca, stupida, vaga„ et praerupta; denique
historia naturalis, levis et inops, vitiosissimam materiam intel-
lectui ad philosophiam et scientias congesserunt.

Deinde, praepostera argumentandi subtilitas et ventilatio
serum rebus plane desperatis tentatur remedium, nec negotium
ullo modo restituit aut errores separat. Itaque nulla spes
majoris augmenti ac progressus sita est, nisi in rmtauratione
quadarn scientiarum.

Hujus autem exordia omnino a naturali historia sumenda
sunt. eaque ipsa novi cuj usdam generis et apparatus. Frustra
enim fuerit speculum expolire, si desint imaginem et plane
materia idonea praeparanda est intellectui, non solum praesidia
fida comparanda. Differt vero rursus historia nostra (quem-
admodum logica nostra) ab ea quae habetur, multis rebus:
fine sive officio, ipsa mole et congerie, dein subtilitate, etiam
delectu et constitutione in ordine ad ea quae sequuntur.

Primo enirn eam proponimus historiam naturalem, quae non
tam aut rerum varietate delectet aut praesenti experimentorum
fructu juvet, quam lucem inventioni causarum affundat. et
philosophiae enutrieandae primam mammam praebat. Licet
enim opera atque activam scientiarum partem praecipue se-
quamur, tamen messis tempus expectamus, nec muscum et
segetem herbidam demetere conamur. Satis enim seimus,
axiomata recte inventa tota agmina operum secum trahae,
atque opera non sparsim sed confertim exhibere. Intem-
pestivum autem illum et puerilem affectum, ut pignora aliqua
novorum operum propere captentur, prorsus damnamus et
amovemus, ceu pomum Atalantae quod cursum retardat.
Atque Historiae nostrae Naturalis officium tale eet.

