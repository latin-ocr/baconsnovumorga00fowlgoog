154

illud unum ut res de integro tentetur melioribus praesidiis,
utque fiat scientiarum et artium atque omnis humanae doc-
trinae in universum Instauratio, a debitis excitata fundamentis.
Hoc vero licet aggressu infinitum quiddam videri possit ac
supra vires mortales, tamen idem tractatu sanum invenietur
ac sobrium, magis quam ea quae adhuc sacta sunt. Exitus
enim hujus rei est nonnullus. In iis vero quaejam fiunt
circa scientias, est vertigo quaedam et agitatio perpetua et
circulus. Neque eum sugit quanta in solitudine versetur hoc
experimentum, et quam durum et incredibile sit ad faciendam
fidem. Nihilominus, nec rem nec seipsum deserendum puta-
vit, quin viam quae una humanae menti pervia est tentaret
atque iniret. Praestat enim principium dare rei quae exitum
habere possit, quam in iis quae exitum nullum habent per-
petua contentione et studio implicari. Viae autem contem-
plativae viis illis activis decantatis fere respondent3 ut altera,
ab initio ardua et difficilis, desinat in apertum3 altera, primo
intuitu expedita et proclivis, ducat in avia et praecipitia.
Quum autem incertus esset quando haec alicui posthac
in mentem ventura sint3 eo potissimum usus argumento,
quod neminem hactenus invenit qui ad similes cogitationes
animum applicuerit3 decrevit prima quaeque quae perficere
licuit in publicum edere. Neque haec festinatio ambi-
tiosa suit, sed sollicita; ut si quid illi humanitus acci-
deret, extaret tamen designatio quaedam ac destinatio rei
quam animo complexus est; utque extaret simul signum ali-
quod honestae suae et propensae in generis humani com-
moda voluntatis. Certe aliam quamcunque am-
bitionem inferiorem duxit re quam prae ma-
nibus habuit. Aut enim hoc quod agi-
tur nihil est, aut tantum, ut me-
rito ipso contentum esse de-
beat nec fructum ex-
tra quaerere.

